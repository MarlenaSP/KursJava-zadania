# KursJava-zadania

Package zmienne i operatory - treść zadań:
1. Utwórz trzy zmienne i przypisz do nich wartości: wiek (lata), wzrost (metry), waga (kg), wypisz zmienne na ekran.
2. Na podstawie powyższych danych oblicz Twoje BMI, wzór: BMI = waga / wzrost ^ 2.
3. Skonwertuj wynik na liczbę całkowitą.
4. Podaj dowolną liczbę typu całkowitego. Następnie oblicz wynik dzielenia oraz resztę z dzielenia przez liczby 2, 3 oraz 11.

Package instrukcje wrunkowe - treść zadań:
1. Sprawdź czy wpisana liczba jest parzysta czy nieparzysta. Wypisz odpowiedni komunikat na ekran.
2. Oblicz podatek od dochodu (orientacyjnie, gdyż nie bierzemy pod uwagę np. ulgi podatkowej). Wzór: 
- dla dochodu do 85 528 zł podatek wynosi 17%,
- dla dochodu powyżej 85 528 zł liczy się go następująco: obliczamy podatek 17% z 85 528, następnie obliczamy podatek 32% od nadwyżki ponad 85 528 zł (czyli dochód pomniejszony o 85 528 zł i z tego 32%) 
3. Napisz bardzo prosty kalkulator. Niech potrafi dodawać, odejmować, mnożyć i dzielić. Co więcej, niech będzie na tyle prostym kalkulatorem, że po podaniu dwóch liczb, obliczy wynik i zakończy swoje działanie. 

Package tablice - treść zadań:
1. Uzupełnij tablicę typu int rozmiaru 5 dowolnymi wartościami. Następnie zsumuj wszystkie elementy tej tablicy i wynik wypisz na ekran. Sumowania dokonaj poprzez dodawanie elementów odwołując się do indeksów tablicy.
2. Utwórz tablicę dwuwymiarową typu double wymiaru 3x5 i także wypełnij dowolnymi wartościami. Tym razem zsumuj elementy z każdego wiersza osobno i wypisz wynik na ekran.

Package pętle - treść zadań:
1. Wypisz na ekran liczby od 0 do 30, a następnie od 30 do 0.
2. Napisz program, które wypisze tylko liczby parzyste z zakresu od 0 do 30.
3. Podaj dwie dowolne liczby a i b, gdzie a jest mniejsze od b (a < b). Wypisz na ekran zakres liczb od a do b.
4. Utwórz tablicę rozmiaru 10 elementów i uzupełnij ją liczbami. Wypisz wszystkie liczby z tej tablicy na ekran. Następnie wypisz wszystkie liczby od tyłu.
5. Wykorzystując tablicę z poprzedniego zadania, oblicz sumę wszystkich jej elementów.
6. Napisz program, który będzie obliczał silnię z nieujemnej liczby tj. jeżeli podamy liczbę 5, to zostanie obliczona 5!. Wzór silni: 5! = 5 * 4 * 3 * 2 * 1 = 120.
7. Napisz program, w którym po podaniu liczby n narysujesz za pomocą * (gwiazdki) trójkąt prostokątny o przyprostokątnych składających się z n-razy * (gwiazdki) ;) np. podając n = 5 powinniśmy otrzymać taki trójkąt:
        *
        **
        ***
        ****
        *****
8. Narysuj odbicie lustrzane trójkąta z poprzedniego zadania tj. dla n = 5 powinniśmy ujrzeć:
              *
             **
            ***
           ****
          *****
9. Napisz program, w którym po podaniu liczby n narysujesz za pomocą * (gwiazdki) drzewko choinkowe. Podając n = 5 powinniśmy otrzymać takie drzewko:
            *
           ***
          *****
         *******
        *********
